Єнський університет імені Фрідріха Шиллера (Friedrich-Schiller-Universität Jena) заснований у 1558 році, налічує 21 000 студентів, що навчаються на більш ніж десяти різних факультетах, та є однією з прикрас міста. Студенти Університету Шиллера та Університету прикладних наук становлять четверту частину всіх жителів м. Єни. Тому цілком доречним є вислів: “Університету в Єні немає, вся Єна – це Університет!”. Близько 340 професорів та 6 400 членів робочого персоналу працюють в університеті та  університетській лікарні, і остання продовжує розвиватись в одну з найсучасніших лікарень у Німеччині.
Щодо методики викладання, Єнський університет поєднує традиції з нововведеннями (інноваціями): окрім медицини, фізики, психології, бізнесу та економіки, спорту, природничих та соціальних наук – які викладаються на високому рівні – підтримуються і так звані “менші предмети”, наприклад  кавказознавство або романські та індо-германські науки. Широкий вибір можливостей для навчання в класичному університеті в Тюрингії формує не лише його зовнішній вигляд, але й ставлення: діяти не знаючи меж – між дисциплінами та поза кордонами. Таким чином, було утверджено чіткий дослідницький профіль, який і надалі буде розвиватись.
Університет імені Фрідріха Шиллера відомий і на міжнародному рівні: він є членом багатьох важливих спільнот, таких як “Coimbra Group” та співпрацює з більш ніж 100 університетами чи академічними закладами по всьому світі. Це сприяє широкому обміну студентів та викладачів з 300 європейськими партнерами. У 2009 році Єна здобула титул “Міста науки” у Німеччині. На події 2008 року сильно вплинула діяльність університету. Тому, в майбутньому, університет і надалі впливатиме на викладання, дослідження та культуру, як на національному, так і на інтернаціональному рівнях.
Навчання за обміном для студентів та аспірантів КПІ ім. Ігоря Сікорського відбувається за наступними напрямами:
-Intercultural Studies
-Law
-Economics
-Sociology
-Literature and Linguistics
-Ecology
-Biology
-Geoscience Geography
-Mathematics
-Slavonic Studies
-German as Foreign Language
Вимоги до знання мови:для студентів: німецька або англійська (окремі курси) – рівень В2 чи вище
для викладачів: англійська – рівень В2 чи вище
Цільова категорія: бакалавр,магістр, аспірант
Стипендія: 850 євро/місяць	